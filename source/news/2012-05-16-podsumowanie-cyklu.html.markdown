---
title: Podsumowanie cyklu
date: 16-05-2012
author: Błażej Święcicki
---
Wczoraj odbył się ostatni wykład Linux Academy w tym semestrze, nadszedł więc czas na podsumowanie.
17 kwietnia otworzyliśmy ten cykl standardową informatyczną świętą wojną, tym razem próbującą określić który z języków jest lepszy -- Ruby, czy Python. O ile ostateczny werdykt nie padł, myślę że wszyscy uczestnicy się czegoś nauczyli.

Następnie mieliśmy okazję dowiedzieć się czegoś o wyrażenaich regularnych, co niewątpliwie jest przydatne każdemu, kto kiedykolwiek próbował przetwarzać tekst.

Skończyliśmy na dwóch, trochę powiązanych ze sobą tematach. W pierwszym z nich poznaliśmy Openboksa, pozwalającego zarządzać oknami tak jak tego chcemy, zaś tydzień później mieliśmy okazję zetknąć się z conkim, który pokazuje nam tyle informacji o systemie, ile tylko chcemy.

Przez cały cykl walczyliśmy z nagraniami. Niestety ostatecznie udało się nagrać tylko jeden z wykładów -- aktualnie film jest obrabiany i jeśli będzie odpowiedniej jakości, zostanie gdzieś umieszczony.

Jak już wspomniałem, ze względu na zbliżającą się sesję i następujące po niej wakacje, my również robimy przerwę z wykładami. Niezależnie jednak od tego, zapraszamy na stronę [Akademickiego Stowarzyszenia Informatycznego][ASI], jak i do wysyłania wszelkich sugestii.

Jak zwykle, chcielibyśmy usłyszeć co się podobało, co się nie podobało, co możemy zrobić lepiej, a przede wszystkim -- o czym chcielibyście słuchać.

 [ASI]: http://asi.pwr.wroc.pl/
